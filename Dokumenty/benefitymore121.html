<h2>Benefity moře</h2>

<br>
<br>
<p>Už od začátku Percyho cesty se ukazuje, že jeho schopnosti úzce souvisí s mořem. Jako syn boha moří dokáže ovládat vodu, ať už jde o malé šplouchnutí v koupelně nebo mohutné vlny na pobřeží. Pod vodou může dýchat, orientovat se a komunikovat s mořskými tvory. A co je ještě zajímavější – voda ho léčí a dodává mu energii. Zranění mizí rychleji, únava odplouvá. Percy v podstatě funguje jako bytost, která z vody čerpá sílu stejně přirozeně, jako ostatní lidé dýchají vzduch.
<br>
Moře pro něj ale není jen zdrojem moci, je to i útočiště. Ve chvílích, kdy neví, co se sebou, kdy čelí nebezpečí nebo vlastní nejistotě, voda ho uklidňuje. Je to tiché připomenutí jeho původu a součástí jeho identity. Na moři nebo u něj je Percy nejsilnější, protože tam se naplno projevuje vše, co pochází z Poseidona. Proto, pokud byste se někdy chtěli utkat v souboji s Percym jeden proti jednomu, nejvyšší šance na ůspěch by vás čekala uprostřed pouště.</p>